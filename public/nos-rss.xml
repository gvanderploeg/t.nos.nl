<?xml version="1.0" encoding="UTF-8"?>
<?xml-stylesheet type="text/xsl" media="screen" href="/~d/styles/rss2full.xsl"?><?xml-stylesheet type="text/css" media="screen" href="http://feeds.nos.nl/~d/styles/itemcontent.css"?><rss xmlns:itunes="http://www.itunes.com/dtds/podcast-1.0.dtd" xmlns:atom="http://www.w3.org/2005/Atom" version="2.0">
  <channel>
    <title><![CDATA[NOS Nieuws]]></title>
    <link><![CDATA[http://nos.nl]]></link>
    <description><![CDATA[NOS Nieuws]]></description>
    <language><![CDATA[nl-nl]]></language>
    <copyright><![CDATA[Copyright NOS]]></copyright>
    <pubDate><![CDATA[Mon, 3 Oct 2016 20:35:24 +02:00]]></pubDate>
    <lastBuildDate><![CDATA[Mon, 3 Oct 2016 20:35:24 +02:00]]></lastBuildDate>
    <category><![CDATA[News]]></category>
    <managingEditor><![CDATA[nosonline@nos.nl (NOS Digitale Media)]]></managingEditor>
    
    <atom10:link xmlns:atom10="http://www.w3.org/2005/Atom" rel="self" type="application/rss+xml" href="http://feeds.nos.nl/nosnieuwsalgemeen" /><feedburner:info xmlns:feedburner="http://rssnamespace.org/feedburner/ext/1.0" uri="nosnieuwsalgemeen" /><atom10:link xmlns:atom10="http://www.w3.org/2005/Atom" rel="hub" href="http://pubsubhubbub.appspot.com/" /><image><link>http://www.nos.nl</link><url>http://static.nos.nl/static/global/images/icons/ico_nos.png</url><title>NOS</title></image><item>
      <title><![CDATA[VS staakt rechtstreeks overleg met Rusland over Syrië ]]></title>
      <link>http://nos.nl/l/2135803</link>
      <enclosure type="image/jpeg" url="http://nos.nl/data/image/2016/10/03/322667/m.jpg" />
      <description><![CDATA[De VS heeft het directe overleg met Rusland over een staakt-het-vuren in Syrië stopgezet. De Amerikanen hebben alles gedaan om een overeenkomst te sluiten, maar de Russen komen de afspraken niet na, zei een woordvoerder van het Amerikaanse ministerie van Buitenlandse Zaken. 
Vermoedelijk doelde hij op de aanhoudende bombardementen op Oost-Aleppo door de Syrische en Russische luchtmacht. Minister van Buitenlandse Zaken John Kerry noemde die bombardementen vorige week al een schending van het internationale recht. Kerry dreigde toen al met het opschorten van het bilaterale overleg. De Russische regering noemde dat dreigement onacceptabel. 
Oost-Aleppo kreeg de afgelopen dagen de zwaarste bombardementen te verduren sinds het begin van de burgeroorlog in 2011. Opnieuw werden ziekenhuizen getroffen. 
Vorige maand kwamen de VS en Rusland namens de rebellen en de regering-Assad een staakt-het-vuren overeen, maar dat hield geen stand. Volgens de Russen gebruikten de rebellen het bestand om zich te hergroeperen. 
]]></description>
      <pubDate>Mon, 3 Oct 2016 20:13:01 +02:00</pubDate>
      <guid isPermaLink="false">http://nos.nl/l/2135803</guid>
    </item>
    <item>
      <title><![CDATA[Merkel uitgefloten tijdens Duitse Dag van de Eenheid]]></title>
      <link>http://nos.nl/l/2135802</link>
      <enclosure type="image/jpeg" url="http://nos.nl/data/image/2016/10/03/322666/m.jpg" />
      <description><![CDATA[Demonstranten hebben de viering van de Duitse Dag van de Eenheid in Dresden verstoord. Tijdens een betoging moest vooral bondskanselier Merkel het ontgelden.
Kort voordat Merkel in de hoofdstad van de Saksische deelstaat sprak over een dag van vrede en dankbaarheid, werd ze beschimpt en uitgefloten door zo'n honderd demonstranten. "Volksverrader" en "Merkel moet weg", werd er naar haar geroepen. Ook president Gauck en andere politici kregen de volle laag. De vrouw van de Saksische minister van Economische Zaken barstte zelfs in tranen uit.
Merkel ging niet in op de protesten. Wel zei ze dat Duitsland 26 jaar na de hereniging voor nieuwe problemen staat. 
Tegendemonstratie
Aan een demonstratie van de Duitse anti-islambeweging Pegida na afloop van de toespraken deden zo'n 4000 tot 5000 mensen mee. Tot een treffen met tegendemonstranten kwam het niet. Er waren ruim 2500 agenten op de been.
De Duitse Dag van de Eenheid wordt ieder jaar in een andere stad gevierd . Dit keer was Dresden aan de beurt. Op de feestelijkheden kwamen 450.000 mensen af, minder dan de 750.000 waarop was gerekend.
]]></description>
      <pubDate>Mon, 3 Oct 2016 20:11:46 +02:00</pubDate>
      <guid isPermaLink="false">http://nos.nl/l/2135802</guid>
    </item>
    <item>
      <title><![CDATA[Universiteit Amsterdam roept studentencorps tot de orde ]]></title>
      <link>http://nos.nl/l/2135801</link>
      <enclosure type="image/jpeg" url="http://nos.nl/data/image/2016/09/29/321598/m.jpg" />
      <description><![CDATA[De Universiteit van Amsterdam roept het bestuur van het Amsterdamsch Studenten Corps (ASC) morgen op het matje. Aanleiding zijn incidenten tijdens de ontgroening bij een mannendispuut van ASC vorige maand, waardoor drie studenten naar het ziekenhuis moesten.
Volgens een woordvoerder wil het College van Bestuur weten welke maatregelen de vereniging gaat nemen om herhaling te voorkomen. "Dat wordt de belangrijkste boodschap morgen: je moet niet pas optreden als het gebeurt, maar voorkomen dat het gebeurt. Als de vereniging ons niet weet te overtuigen dat men greep gaat krijgen op de situatie, dan komen er andere maatregelen in beeld. Want dit is natuurlijk onacceptabel."
Bij de mogelijke maatregelen gaat het volgens de woordvoerder onder meer om het intrekken van de bestuursbeurzen, het geld dat bestuursleden van de universiteit krijgen om de studie-achterstand te financieren die zij met hun werk voor de vereniging oplopen.  
Slapen tussen afval
De universiteit en het corps zaten afgelopen vrijdag nog om de tafel om te bespreken hoe misstanden als in Groningen konden worden voorkomen.  Het bestuur van ASC heeft toen geen melding gemaakt van de incidenten van vorige maand, toen eerstejaars onder meer in de gracht moesten zwemmen en moesten slapen tussen het afval. Dat gebeurde pas vandaag nadat de NOS vragen had gesteld aan rector Boris Bekkering van ASC/AVSV.
De Universiteit van Amsterdam wil nog niet zo ver gaan als Groningen, waar gemeente, universiteit en hogeschool willen stoppen met de ontgroening. "Wij zeggen: kennismaking kan, excessen niet", zegt de UvA-woordvoerder.   
]]></description>
      <pubDate>Mon, 3 Oct 2016 20:06:00 +02:00</pubDate>
      <guid isPermaLink="false">http://nos.nl/l/2135801</guid>
    </item>
    <item>
      <title><![CDATA['Waarschijnlijk nog steeds te veel treinen met gevaarlijke stoffen']]></title>
      <link>http://nos.nl/l/2135800</link>
      <enclosure type="image/jpeg" url="http://nos.nl/data/image/2016/10/03/322664/m.jpg" />
      <description><![CDATA[De normen voor vervoer van gevaarlijke stoffen over het spoor zullen dit jaar nog steeds overschreden worden, ondanks de plannen van staatssecretaris Dijksma. Dat vermoedt burgemeester Lucas Bolsius van Amersfoort. "Ik denk dat de doelen niet worden gehaald, omdat een aantal vraagstukken niet direct opgelost kunnen worden."
Vandaag maakte de staatssecretaris bekend dat er per direct minder goederenwagons met gevaarlijke stoffen gaan rijden langs Amersfoort en steden in Noord-Brabant. Zo'n 3200 wagons moeten via andere routes rijden. 1450 daarvan zouden via Amersfoort gaan, zegt Bolsius.
In mei bleek dat de normen voor het vervoeren van gevaarlijke stoffen over het spoor flink worden overschreden. "Toen hebben we een indringend gesprek met de staatssecretaris gehad en gezegd: we hebben die normen niet voor niets met elkaar afgesproken. Die moet u respecteren." Bolsius is dan ook tevreden dat Dijksma dat signaal heeft opgepikt.
"Ze wil niet tornen aan die normen", zegt hij. "Maar dat betekent wel dat er een aantal maatregelen moeten worden genomen op de korte, middellange en lange termijn." Zo wordt er nog gewerkt aan de Betuwelijn, waarover in de toekomst veel treinen met gevaarlijke stoffen moeten gaan rijden, zodat stedelijke gebieden meer vermeden worden, zegt Bolsius. 
Bolsius benadrukt dat ook verladers, de bedrijven die de stoffen vervoeren, een verantwoordelijkheid hebben. Die moeten volgens hem niet alleen voor de goedkoopste route gaan. "Ze kunnen ook voor een route kiezen die misschien iets duurder is, zoals de Betuwelijn, maar waardoor we wel binnen de afspraken blijven die we met zijn allen hebben gemaakt."
Toch is het ondoenlijk om te voorkomen dat gevaarlijke stoffen worden vervoerd, zegt Bolsius. "Iedereen draagt spullen waar bijvoorbeeld bleekmiddel voor wordt gebruikt. De samenleving gebruikt deze goederen, en daarom zullen we de risico's in kaart moeten brengen en de juiste maatregelen nemen."
]]></description>
      <pubDate>Mon, 3 Oct 2016 19:50:35 +02:00</pubDate>
      <guid isPermaLink="false">http://nos.nl/l/2135800</guid>
    </item>
    <item>
      <title><![CDATA[Elke middag zat Sonja's zoon thuis: ik zag hem veranderen]]></title>
      <link>http://nos.nl/l/2135798</link>
      <enclosure type="image/jpeg" url="http://nos.nl/data/image/2016/10/03/322663/m.jpg" />
      <description><![CDATA["Ik zag dat de vrolijkheid verdween. Hij werd vlakker." Dat zegt Sonja Toet over haar 15-jarige autistische zoon Rick, die tot voor kort behoorde tot de zogeheten 'thuiszitters': kinderen die geen passende onderwijsplek hebben en daarom noodgedwongen thuiszitten. Onterecht, concludeerde oud-Kinderombudsman Marc Dullaert na onderzoek.
Volgens Dullaert zitten duizenden kinderen onterecht thuis, omdat sommige scholen en gemeenten te weinig doen om een passende onderwijsplek voor de leerlingen te vinden. Een probleem waar ook Toet tegenaan liep toen ze probeerde een oplossing voor haar zoon te vinden.
De problemen bij Rick begonnen toen hij naar de middelbare school ging. Net als de basisschool waar hij op zat, was het een speciale school. Toch kon hij niet goed meekomen. In tegenstelling tot zijn kleine klas op de basisschool, kwam hij hier in een grotere klas terecht. Rick zat veel alleen op de gang te werken en werd gepest.
Rick werd in een kleinere klas gezet, maar alleen 's ochtends. De kinderen namen in de middag toch niets meer op, zei de school. "Ik was het daar niet mee eens, want ik denk dat Rick 's middags wel iets opneemt als hij extra begeleiding krijgt. Maar ik kreeg te horen dat er geen andere oplossing was." En dus zat Rick iedere middag thuis. Negen maanden lang.
Dat trok een wissel op het hele gezin. Rick sliep niet meer goed en hield ook zijn moeder wakker. "Het was een kind zonder gedragsproblemen, maar doordat hij 's middags thuis kwam te zitten, ontwikkelde hij die wel. Hij zat tot die tijd altijd op school, en ineens werd die structuur doorbroken. Dat was zo intens voor hem, dat ik mijn kind zag veranderen." 
De situatie werd zo onhoudbaar, dat Toet haar zoon een tijdje naar een dagbesteding voor kinderen met een persoonsgebonden budget (pgb) stuurde. 
Ondertussen probeerde ze van alles om haar zoon weer hele dagen op school te krijgen. "Maar het grote probleem is dat je met tal van organisaties om de tafel moet. Waar moet je als ouder aankloppen? Het web aan hulpinstanties is zo ontzettend groot." Steeds werd ze van het kastje naar de muur gestuurd, zegt ze.
Uiteindelijk lukte het haar om met de gemeente en de school tot een oplossing te komen. De gemeente besloot om de extra kosten die de volledige schooldagen met zich meebrengen op zich te nemen.
Rick gaat nu weer hele dagen naar school en is weer gelukkig, zegt Toet. Dat Rick vandaag thuis is, is toeval: hij zit in de buurt van Leiden op school, en daar wordt het Leidens Ontzet gevierd. "Morgen hebben ze er een studiedag aangeplakt", zegt Toet. "Maar woensdag gaat hij gewoon weer de hele dag naar school."
]]></description>
      <pubDate>Mon, 3 Oct 2016 19:50:27 +02:00</pubDate>
      <guid isPermaLink="false">http://nos.nl/l/2135798</guid>
    </item>
    <item>
      <title><![CDATA[Lichaam Jeroen Oerlemans morgen naar Tripoli]]></title>
      <link>http://nos.nl/l/2135796</link>
      <enclosure type="image/jpeg" url="http://nos.nl/data/image/2016/10/02/322428/m.jpg" />
      <description><![CDATA[Het lichaam van oorlogsfotograaf Jeroen Oerlemans wordt morgen van de Libische stad Sirte naar de hoofdstad Tripoli gebracht. Het ministerie van Buitenlandse Zaken heeft daarover afspraken gemaakt met autoriteiten daar. Wanneer het naar Nederland wordt gevlogen is nog onduidelijk. 
In verband met de onveiligheid in het land heeft Nederland geen diplomaten meer in Libië. Contacten moeten per telefoon, per e-mail en via een Libische medewerker worden gemaakt en onderhouden.
Oerlemans werd gisteren door een sluipschutter van IS doodgeschoten toen hij in de stad Sirte een weg wilde oversteken. Hij werd onder een schouder geraakt op een plek die door zijn kogelwerend vest niet werd bedekt. 
]]></description>
      <pubDate>Mon, 3 Oct 2016 19:34:15 +02:00</pubDate>
      <guid isPermaLink="false">http://nos.nl/l/2135796</guid>
    </item>
    <item>
      <title><![CDATA[Bedrijf is politiecontroles van allochtonen beu: het loopt uit de hand]]></title>
      <link>http://nos.nl/l/2135794</link>
      <enclosure type="image/jpeg" url="http://nos.nl/data/image/2016/10/03/322659/m.jpg" />
      <description><![CDATA[Twee tot drie keer per week onterecht staande gehouden worden omdat je in een mooie auto rijdt en een kleurtje hebt. Dat gebeurt vaak, zo blijkt uit een onderzoek. Onderhoudsmonteur Samim Abdulsalim is bekend met het fenomeen etnisch profileren, net als veel collega's bij het telefoonbedrijf waar hij werkt in Rotterdam.
Het overgrote deel van de zeventien monteurs bij Belcentrale Rotterdam is allochtoon, vertelt zijn leidinggevende Sidra de Groot. Afghanen en vooral Marokkanen die dagelijks onderweg zijn om telefoons te installeren. Ze rijden in de nieuwste Golf 7, een extraatje van het bedrijf om het werk leuker te maken voor de jongens en omdat het goed overkomt bij de klanten.
Rijbewijs inleveren
Maar die combinatie leidt er wel toe dat de werknemers wekelijks staande worden gehouden door de politie. "Het loopt eigenlijk een beetje uit de hand", zegt De Groot. "De monteurs zelf vinden het inmiddels normaal dat ze minimaal één keer per week staande worden gehouden. Ik vind het niet normaal."
De Groot vertelt dat al een keer een auto in bewaring is genomen en dat twee werknemers hun rijbewijs moesten inleveren. Volgens haar onterecht, maar wel heel vervelend voor het bedrijf en de jongens omdat zij niet meer konden werken.
Abdulsalim, die van Afghaanse afkomst is, is het gewend dat hij aan de kant wordt gezet. "Negen van de tien keer zegt de politie dat ik staande word gehouden omdat er sprake is van een verdachte situatie. Ze zeggen ook vaak dat het preventief is."
Zelf vermoedt hij dat hij aan de kant wordt gezet omdat de politie denkt dat hij Marokkaan is, in een Golf 7 rijdt en er jong uitziet. "Dan willen ze me toch weer even controleren, terwijl ik gewoon aan het werk ben. Dan vragen ze: 'Wat ben je aan het doen? Waar zijn die dozen voor?' Eigenlijk heb ik dan helemaal geen zin om het uit te leggen."
Abdulsalim zegt dat hij ook regelmatig staande wordt gehouden door dezelfde agenten. "Als het een keer door dezelfde gebeurt, begrijp ik dat wel, maar twee keer niet. Dan is het gewoon pesten." Sowieso noemt hij het wel erg overdreven om twee keer in de week aan de kant te worden gezet.
Gisteravond was het weer raak, in zijn eigen wijk. "Het is heel vervelend, want soms zit je met je ouders of met andere mensen in de auto. Of je staat in de wijk met een politieauto achter je: dan denken de buren misschien wel dat je een crimineel bent. 'Wat doet hij allemaal dat hij zo vaak wordt gecontroleerd?' En dat terwijl er eigenlijk helemaal niks aan de hand is."
Het is frustrerend, stelt Abdulsalim. "Als ik nu een politieauto zie, begin ik al een raar gevoel in mijn buik te krijgen", zegt hij. "Het zorgt voor een bepaalde afstand tussen politie en burgers."
Abdulsalim hoopt dat het een keer ophoudt. Een systeem waarin de politie de staande houdingen bijhoudt, zou volgens hem kunnen helpen. "Dat ze zien: deze jongen is al gecontroleerd, al tien keer. Hij is oké, hij doet niets verdachts, hij heeft geen drugs, geen pistool. Laat hem maar met rust." 
Ook De Groot hoopt dat er snel een einde komt aan het etnisch profileren. "Het is zonde, want het overkomt vaak jonge Marokkaanse jongens die het gewoon heel goed doen en dat moeten we koesteren."
Ze vreest voor de invloed die het op deze jongens heeft. "Jongens die een goede studie doen, goede banen hebben, die worden hierdoor geraakt. Die krijgen dan ook zoiets: waar doe ik het eigenlijk voor? De volgende keer als zo'n agent naar me toekomt, ben ik ook niet meer zo aardig, want we worden toch over een kam geschoren."
]]></description>
      <pubDate>Mon, 3 Oct 2016 19:24:33 +02:00</pubDate>
      <guid isPermaLink="false">http://nos.nl/l/2135794</guid>
    </item>
    <item>
      <title><![CDATA[Russen spuwen opnieuw hun gal over MH17-onderzoek]]></title>
      <link>http://nos.nl/l/2135789</link>
      <enclosure type="image/jpeg" url="http://nos.nl/data/image/2016/10/03/322647/m.jpg" />
      <description><![CDATA[Rusland blijft twijfelen aan de objectiviteit van het internationale JIT-team dat onderzoek doet naar de ramp met vlucht MH17. Die boodschap heeft onderminister van Buitenlandse Zaken Aleksej Mesjkov in Moskou overgebracht aan de Nederlandse ambassadeur Renée Jones-Bos.
In het gesprek dat ongeveer een half uur duurde, klaagde Mesjkov volgens de website van Buitenlandse Zaken in Moskou ook over de kwaliteit van het verzamelde bewijs over de locatie vanwaar een Buk-raket naar het vliegtuig  is afgeschoten. Die locatie en de route die de Russische raket zou hebben afgelegd, kloppen volgens de Russen niet.
Tunnelvisie
Net als kort na de presentatie van een tussenrapport van het JIT, vorige week, hamerde de Russische bewindsman erop dat Rusland niet akkoord gaat met de onderzoeksmethoden van het team. "Het getuigt allemaal van tunnelvisie, is niet transparant en bevooroordeeld." Bovendien wordt het onaanvaardbaar genoemd dat Russische informatie niet in het rapport is meegenomen. 
Dat de Nederlandse ambassadeur in Moskou op het matje werd geroepen, was een reactie op het feit dat minister Koenders dat vrijdag deed met de Russische ambassadeur. Koenders gaf te verstaan dat Nederland niet blij is met de Russische kritiek op het internationale onderzoek naar de ramp.
Koenders zegt dat Jones-Bos in het gesprek heeft benadrukt dat het kabinet het grootste belang hecht aan het vinden en berechten van de mensen die schuldig zijn aan het neerhalen van vlucht MH17. "Ook Rusland heeft zich daaraan gecommitteerd. We hebben het gesprek benut om opnieuw aan te dringen op de Russische samenwerking daarbij", zegt Koenders.
Politieke inmenging
Volgens de minister lijkt Rusland, ondanks de kritiek op de werkwijze van het JIT, bereid om de onderzoekers verdere gegevens te leveren. "Dit zal in de komende weken moeten blijken."
Hij noemt het essentieel dat het onafhankelijke strafrechtelijk onderzoek dat wordt uitgevoerd kan doorgaan zonder politieke inmenging. "Het in twijfel trekken van de professionaliteit en integriteit van het OM is onjuist. Dat heb ik vrijdag glashelder gemaakt aan de Russische ambassadeur, en vandaag heeft onze ambassadeur in Moskou dat aan de orde gesteld. We hebben ook gewezen op de ruime internationale steun en waardering voor het werk van het JIT, niet alleen van betrokken landen als Maleisië en Australië, maar ook van de Europese Unie, de Verenigde Staten en de Verenigde Naties."
]]></description>
      <pubDate>Mon, 3 Oct 2016 18:57:07 +02:00</pubDate>
      <guid isPermaLink="false">http://nos.nl/l/2135789</guid>
    </item>
    <item>
      <title><![CDATA[Poolse vrouwen voeren op 'Zwarte Maandag' actie tegen strengere abortuswet]]></title>
      <link>http://nos.nl/l/2135788</link>
      <enclosure type="image/jpeg" url="http://nos.nl/data/image/2016/10/03/322646/m.jpg" />
      <description><![CDATA[In Polen zijn tienduizenden, in het zwart geklede, vrouwen de straat opgegaan om te protesteren tegen de nieuwe wet die abortus volledig verbiedt en strafbaar maakt. In de stromende regen liep de stoet door de binnenstad van Warschau, onder zwarte paraplu's en zwaaiend met zwarte vlaggen. Ook in Wroclaw, Krakau, Poznan en Stettin waren protesten.
De vrouwen hadden hun werk in de steek gelaten, hun winkels of restaurants gesloten of waren weggelopen uit de collegezalen na een oproep om in actie te komen. De demonstranten blokkeerden onder meer de ingang van het hoofdkantoor in Warschau van de regerende conservatieve partij PiS.
'Verkleedpartij'
Een bankmedewerker van 34 met twee kinderen zegt dat ze geen feminist is, maar ze is het niet eens met mensen die haar het recht op haar eigen gezondheid ontzeggen. "Deze wet is gevaarlijk", vindt ze.
Ook een groot aantal mannen, onder wie bekende Polen, had zich bij het protest aangesloten. Onder hen was acteur en theatereigenaar Michal Zebrowski. Hij verkocht, in het zwart gekleed, zelf de kaartjes voor de voorstellingen, om zijn medewerkster de kans te geven mee te lopen in de protestmars.
Minister van Buitenlandse Zaken Witold Waszczykowski uitte kritiek op de demonstraties. "We verwachten een diepgaand debat over kwesties van leven, dood en geboorte, geen happenings, verkleedpartijen en nepproblemen."
Conservatieve steun
Het verzet richt zich tegen een omstreden wetsontwerp van het burgerinitiatief 'Stop Abortus', dat eind september in het Poolse parlement is behandeld. De wet kon daar op grote steun rekenen van de conservatieve partij (PiS) die de meerderheid in het parlement heeft.
Het burgerinitiatief had 450.000 handtekening ingezameld op een bevolking van 38 miljoen inwoners. De zwaardere wetgeving wordt gesteund door de Rooms-Katholieke Kerk. De tegenstanders van abortus willen een volledig verbod op zwangerschapsonderbreking en bovendien gevangenisstraffen voor de vrouwen en de artsen.
Uit opinieonderzoek blijkt dat er weinig steun is onder de inwoners voor een strengere wet, hoewel een groot deel van de Polen conservatief en katholiek is.
Illegale abortussen
De Poolse abortuswetgeving geldt als een van de strengste van Europa. Onder de huidige wetgeving, die in 1993 tot stand kwam na vele politieke gevechten, is abortus alleen toegestaan wanneer het leven van de vrouw in gevaar is, de foetus gebreken vertoont, of wanneer de zwangerschap het gevolg is van verkrachting of incest.
Volgens officiële cijfers worden er in Polen jaarlijks enkele honderden legale abortussen uitgevoerd, maar activisten zeggen dat in werkelijkheid het aantal zwangerschapsonderbrekingen veel hoger ligt. Veel vrouwen laten die illegaal uitvoeren of in het buitenland, omdat veel artsen een abortus weigeren omdat ze morele of religieuze bezwaren hebben.
Speciale missen
In Polen waren vandaag ook bijeenkomsten om de nieuwe wet te steunen, zoals speciale missen die aan het onderwerp waren gewijd. Bisschop Hoser wees in zo'n mis op de 50 miljoen abortussen die volgens hem jaarlijks wereldwijd worden uitgevoerd.
Rouw
Zaterdag waren er al protesten bij het parlement in Warschau. Ook toen gingen vrouwen in het zwart gekleed als teken van rouw voor het verlies van het recht om zelf te beslissen of ze kinderen willen en voor de doden die waarschijnlijk vallen door illegale abortussen.
]]></description>
      <pubDate>Mon, 3 Oct 2016 18:54:02 +02:00</pubDate>
      <guid isPermaLink="false">http://nos.nl/l/2135788</guid>
    </item>
    <item>
      <title><![CDATA[Een jaar na de Balkanroute: de 11-jarige Heva wacht af in Athene]]></title>
      <link>http://nos.nl/l/2135785</link>
      <enclosure type="image/jpeg" url="http://nos.nl/data/image/2016/10/03/322636/m.jpg" />
      <description><![CDATA[Ze verveelt zich. Want het wachten duurt zo lang. Eerst woonde ze maandenlang in een tentje tussen de treinrails in Idomeni. Nu woont ze sinds een half jaar samen met haar ouders en twee broers in een flat in Athene. Er liggen dunne matrassen op de vloer. En er staat één bed, daarin mag zij.
Heva Yossef is 11en komt uit het noorden van Syrië. Zij en haar familie vluchtten ruim een jaar geleden naar Turkije en namen daarvandaan een bootje naar Griekenland. Ze strandden voor het hek op de grens met Macedonië. Een paar dagen voor de massale evacuatie van het geïmproviseerde kamp, pakten ze de trein naar Athene. Om zelf op zoek te gaan naar een betere verblijfplaats. Ze vonden een flatje voor 200 euro per maand. Het geld lenen ze van een oom en tante.
Heva is bang dat alles voor niets is geweest. "We hadden kunnen verdrinken toen we overstaken. We hebben in tenten gewoond. Alles gedaan om naar Duitsland te gaan. Als dat nu niet kan, is alle moeite voor niks. Het maakt me verdrietig."
Maar teruggaan naar Syrië is ook geen optie. Ze ziet het regelmatig op tv. Haar vader kijkt graag naar de uitzendingen van BBC World. Zij houdt er niet van. "Ze laten zien hoe huizen gebombardeerd worden. Hoe mensen doodgaan. Dat soort dingen."
"Als de oorlog voorbij is, gaan we terug. We zijn vanwege de oorlog in deze ellende terechtgekomen. Als er geen oorlog was geweest, dan waren we hier helemaal niet geweest."
Heva is erg veranderd sinds Idomeni. Toen was het een kind van 10, spelend met andere kinderen. Ondanks alle ellende verveelde ze zich geen moment. Het kamp was ook één grote speeltuin.
Nu lijkt het anders, is ze erg serieus, boos, teleurgesteld. Ze legt haar jongere broertje uit waarom ze boos is op Duitsland, want het land van Merkel heeft haar laten zitten. "We hebben met koud water gedoucht en in de rij gestaan voor slecht eten. En we hebben Duitsland niet eens bereikt. God mag weten wanneer we gaan."
Haar ouders hebben een besluit genomen. Ze kunnen beter asiel aanvragen in Griekenland, dan kunnen ze zelf werk zoeken en kunnen Heva en haar broers naar school. Want dat is nog de grootste zorg. Heva vertelt dat haar vader en moeder allebei gestudeerd hebben. Maar zij heeft nog maar drie of vier jaar op school gezeten. Ze wil architect worden, maar dan moet ze wel kunnen studeren.
Heva speelt op de grond, met blokken en lego. Het is in Athene veel beter dan in het kamp bij Idomeni. Daar moesten ze in de rij staan voor een douche of eten dat ze niet lekker vond. Nu hebben ze een eigen wc, en heeft ze een echt bed. Maar toch maakt ze zich nog zorgen. 
Ze begrijpt dat het moeilijk is om in Griekenland een toekomst op te bouwen, werk te vinden, goed onderwijs. Daarom hoopt ze nog steeds dat ze verder kunnen. "Het maakt me niet uit in welk land we uitkomen. Als het er maar fijn is en ik er naar school kan."
]]></description>
      <pubDate>Mon, 3 Oct 2016 18:51:01 +02:00</pubDate>
      <guid isPermaLink="false">http://nos.nl/l/2135785</guid>
    </item>
    <item>
      <title><![CDATA[Rusland stopt met opruimen plutonium kernwapens]]></title>
      <link>http://nos.nl/l/2135783</link>
      <enclosure type="image/jpeg" url="http://nos.nl/data/image/2016/10/03/322628/m.jpg" />
      <description><![CDATA[Rusland stopt met het opruimen van plutonium dat geschikt is voor gebruik in kernwapens. Rusland en de VS hebben daar in 2000 en 2010 afspraken over gemaakt, maar volgens het Kremlin komt de VS de afspraken niet na. Ook spelen de spanningen tussen beide landen over de annexatie van de Krim en de conflicten in Oekraïne en Syrië een rol.
De Russische minister van Buitenlandse Zaken Sergej Lavrov en zijn toenmalige Amerikaanse collega Hillary Clinton kwamen in 2010 overeen dat beide landen elk 34 ton plutonium dat geschikt is voor kernwapens, voor de productie van kernenergie gebruikt zou worden. Met 34 ton van dit plutonium kunnen 17.000 kernwapens worden uitgerust. De overeenkomst symboliseerde de toenadering tussen de aartsvijanden uit de Koude Oorlog, die de verspreiding van kernwapens voortaan samen wilden voorkomen.
"Rusland voert dat akkoord al jaren eenzijdig uit", zei een Kremlin-woordvoerder vandaag. "Nu kunnen we daar, gezien de spanningen die er zijn, onmogelijk mee doorgaan." De bouw in de VS van een fabriek waar het plutonium geschikt kan worden gemaakt voor elektriciteitsproductie ligt al jaren achter op schema, onder meer door geldgebrek. De VS noemt het Russische besluit "teleurstellend".
]]></description>
      <pubDate>Mon, 3 Oct 2016 18:14:59 +02:00</pubDate>
      <guid isPermaLink="false">http://nos.nl/l/2135783</guid>
    </item>
    <item>
      <title><![CDATA[Betrokken glasblazer maakt nieuwe traan Westerbork]]></title>
      <link>http://nos.nl/l/2135781</link>
      <enclosure type="image/jpeg" url="http://nos.nl/data/image/2016/04/08/272051/m.jpg" />
      <description><![CDATA[De Bevroren Tranen in de tuin van Kamp Westerbork zijn weer hersteld. In april werd een deel van het glazen kunstwerk gestolen. Een glasblazer vond dat zo erg dat hij heeft aangeboden om kosteloos een replica te maken. Vandaag is de nieuwe traan geplaatst, schrijft RTV Drenthe.
Het kunstwerk De Bevroren Tranen is gemaakt door oud-verzetsstrijder en beeldend kunstenaar Truus Menger. Het bestaat uit twee glazen tranen op sokkels.
Vakwerk
Glasblazer Klaas Jan Nijboer maakt normaal gesproken vooral laboratoriuminstrumenten, maar hij heeft het gestolen deel zo goed mogelijk nagemaakt. 
"Het ziet er weer uit zoals het was. Ik denk dat we een mooi stukje vakwerk hebben afgeleverd," zegt de glasblazer. "Het is wel heel wat anders, maar we zijn heel goed in staat om dit soort glazen objecten te maken."  
Het gestolen deel van het kunstwerk is nooit gevonden. Kunstenares Truus Menger overleed in juni op 92-jarige leeftijd.
]]></description>
      <pubDate>Mon, 3 Oct 2016 18:05:37 +02:00</pubDate>
      <guid isPermaLink="false">http://nos.nl/l/2135781</guid>
    </item>
    <item>
      <title><![CDATA[Voorlopig geen vijftigjes uit geldautomaten in de AH]]></title>
      <link>http://nos.nl/l/2135777</link>
      <enclosure type="image/jpeg" url="http://nos.nl/data/image/2016/09/28/321241/m.jpg" />
      <description><![CDATA[Voorlopig stopt ING geen briefjes van 50 euro meer in de verouderde geldautomaten in de Albert Heijn-supermarkten. De bank en de supermarkt nemen maatregelen na een serie van plofkraken. Ook worden er minder briefjes van 20 euro in de apparaten gestopt.
Sinds begin mei werd de pui van meer dan 40 supermarkten geramd en werd de geldautomaat in de winkels opgeblazen. 
Op basis van politieberichten maakte de NOS een inventarisatie in welke plaatsen er plofkraken waren. Op de kaart hieronder kan je zien waar er dit jaar geldautomaten van ING werden opgeblazen.
Omdat het aantal plofkraken de laatste weken eerder toeneemt dan afneemt proberen ING en Albert Heijn de potentiële buit nu dus zo klein mogelijk te maken.
Nog een paar weken
De politie richt zich op een grote groep daders van ongeveer 150-200 personen, die eerder ook al in Duitsland een serie plofkraken pleegden. De afgelopen weken heeft de politie tien 'belangrijke' verdachten opgepakt. Zij zitten nog vast. 
Inmiddels heeft ING meer dan de helft van de in totaal 850 geldautomaten in de supermarkten vervangen. De bank denkt nog een aantal weken nodig te hebben om alle apparaten te vervangen. 
]]></description>
      <pubDate>Mon, 3 Oct 2016 17:59:44 +02:00</pubDate>
      <guid isPermaLink="false">http://nos.nl/l/2135777</guid>
    </item>
    <item>
      <title><![CDATA[Recordmaand op het spoor: 33,3 miljoen reizigers]]></title>
      <link>http://nos.nl/l/2135776</link>
      <enclosure type="image/jpeg" url="http://nos.nl/data/image/2016/09/27/320987/m.jpg" />
      <description><![CDATA[Het zou de drukste maand op het spoor worden en dat was het ook. Meer dan 33,3 miljoen mensen stapten afgelopen maand in de trein, een record. 
Desondanks is het aantal klachten over drukke treinen gelijk gebleven ten opzichte van september vorig jaar. De NS denkt dat dat komt door de extra maatregelen die zijn getroffen.
Om de drukte op te vangen zijn elf oude dubbeldekkers opgeknapt en terug op het spoor gezet. Eersteklas zitplaatsen zijn omgebouwd naar tweedeklas. Er zijn spitsbussen ingezet en kapotte treinen worden sneller gerepareerd tijdens een "pitstop". 
De maatregelen zorgden voor 8700 extra sta- en zitplaatsen.
Prinsjesdag was de drukste dag in september. Er kwamen 1500 klachten binnen via de NS en reizigersorganisatie Rover. Door verschillende stroomstoringen en ongevallen moesten die dag veel mensen omreizen. 
De NS wil niet te vroeg juichen: "de spits in Nederland is druk en de rest van het jaar wordt ook niet bepaald rustig".
Vanaf december komen er 58 nieuwe sprinters. Dat levert meer dan 16.000 extra plaatsen op.
]]></description>
      <pubDate>Mon, 3 Oct 2016 17:53:44 +02:00</pubDate>
      <guid isPermaLink="false">http://nos.nl/l/2135776</guid>
    </item>
    <item>
      <title><![CDATA[The Series: hoe presidentskandidaten recht praten wat krom is]]></title>
      <link>http://nos.nl/l/2135775</link>
      <enclosure type="image/jpeg" url="http://nos.nl/data/image/2016/10/01/322099/m.jpg" />
      <description><![CDATA[Wie won vorige week het debat en wie scoorde de beste punten? Het zijn veelgehoorde vragen in de Verenigde Staten. Want ook al is het eerste televisiedebat tussen Donald Trump en Hillary Clinton alweer bijna een week geleden, er wordt nog volop over nagepraat.
Een zinloze discussie, zegt correspondent Arjen van der Horst, want wat veel belangrijker is: wat is er bij de kiezer blijven hangen? Eén verhaal blijft maar terugkomen in de media. Wat dat is, zie je in deze aflevering van NOS The Series. Met Van der Horst over een week vol nieuwe ontwikkelingen na het eerste debat tussen Clinton en Trump.
Bekijk hierboven de video met Arjens terugblik, en volg alle afleveringen van NOS The Series op onze speciale site:
]]></description>
      <pubDate>Mon, 3 Oct 2016 17:51:52 +02:00</pubDate>
      <guid isPermaLink="false">http://nos.nl/l/2135775</guid>
    </item>
    <item>
      <title><![CDATA[Turkije verlengt noodtoestand met drie maanden]]></title>
      <link>http://nos.nl/l/2135774</link>
      <enclosure type="image/jpeg" url="http://nos.nl/data/image/2016/10/03/322621/m.jpg" />
      <description><![CDATA[Turkije heeft in de nasleep van de mislukte staatsgreep de noodtoestand met drie maanden verlengd. Dat maakt het voor de regering en de politie gemakkelijker om Gülen-aanhangers op te pakken.
De noodtoestand werd op 20 juli van kracht, vijf dagen na de mislukte staatsgreep in Turkije, waarbij zeker 270 mensen werden gedood. Op 19 oktober gaat een nieuwe periode van 90 dagen noodtoestand in, zei vicepremier Kurtulmus na een kabinetsvergadering in Ankara.
Turkije heeft al meer dan 30.000 mensen laten oppakken die een rol zouden hebben gespeeld bij de staatsgreep, of die vermoedelijk aanhanger zijn van Fettulah Gülen. Die moslimgeestelijke, die in de VS woont, zat volgens de regering achter de staatsgreep.
Jacht
Ook zijn tienduizenden mensen geschorst of ontslagen, voor het merendeel mensen die werkten in het onderwijs of op universiteiten. Bij de Turkse politie, in het leger en in de juridische wereld wordt ook jacht gemaakt op Gülen-aanhangers.
President Erdogan zei vorige week al dat hij de noodtoestand wilde verlengen. Misschien is een periode van twaalf maanden zelfs nog niet genoeg voor "de strijd tegen terroristische organisaties die het land bedreigen", zei hij.
]]></description>
      <pubDate>Mon, 3 Oct 2016 17:46:16 +02:00</pubDate>
      <guid isPermaLink="false">http://nos.nl/l/2135774</guid>
    </item>
    <item>
      <title><![CDATA[Fintech: stemherkenning en biometrie maken betalen makkelijker]]></title>
      <link>http://nos.nl/l/2135773</link>
      <enclosure type="image/jpeg" url="http://nos.nl/data/image/2016/10/03/322620/m.jpg" />
      <description><![CDATA[De ING kondigde vandaag een reorganisatie aan, waarbij duizenden banen verdwijnen, maar ook de online processen bij de bank worden verbeterd. Nog verder digitaliseren dus. Maar alles gaat toch al digitaal? 
Een doorsnee bankklant handelt z'n bankzaken af via internet en heeft wellicht al jaren geen bankkantoor van binnen gezien. En kan zich afvragen: waar gaan de honderden miljoenen naar toe die banken investeren? Het antwoord luidt: fintech, oftewel financial technology die de manier waarop we met geld omgaan vereenvoudigt en versnelt.
Biometrie
Stemherkenning die er voor zorgt  dat de bank waarmee je belt direct weet wie je bent en welke op maat gesneden aanbieding aan jou is voor te leggen. Of biometrie: een filmpje van jezelf bewijst dat je bent wie je zegt dat je bent. Met je paspoort naar een filiaal is dan niet meer nodig.
Ook in de minder zichtbare delen van het bankbedrijf duikt fintech op. Kunstmatige intelligentie die direct een doorwrocht antwoord geeft op de vraag: 'Wat betekent de Nigeriaanse verkiezingsuitslag voor mijn belegging in Shell?', zonder dat daar een mens aan te pas komt. Of slimme software die gedrag op sociale media beoordeelt en meeneemt in de afweging of je wel of niet kredietwaardig bent.
Zelfs een digitaal alternatief voor de regulering van het geldverkeer heeft de volle aandacht van de banken. Via blockchain technology zouden er uiteindelijk geen centrale banken meer nodig zijn. 
Sneller en beter
Kleine, technologie-gedreven, startende ondernemingen zijn doorgaans sneller en beter in het ontwikkelen en toepassen van innovaties dan de traditionele banken en verzekeraars. De Nederlandse Verenigingen van Banken (NVB) liet adviesbureau PWC een trendrapport maken over fintech. 
Onderzoeker Eugenie Krijnsen: "Vaak zijn de financiële diensten van fintechbedrijven niet goedkoper dan die van banken. Maar wel sneller en beter." 
Als voorbeeld van een succesvol Nederlands fintechbedrijf noemt ze payment service provider Adyen. "Zij hebben de traditionele driehoek winkelier-bank-klant doorbroken en er een vierhoek van gemaakt. Het bedrijf voegt betaalmogelijkheden toe, bijvoorbeeld door wereldwijd veel betaalmethoden te ondersteunen, waaronder ook contactloos betalen. En ze zorgen er voor dat de klant eenvoudig kan betalen, waardoor de winkelier snel betaald krijgt een goed overzicht heeft van de geldstromen rond de fysieke winkel en de webwinkel."
Mogelijkheden
Banken en verzekeraars kunnen alleen overleven als ze goed kunnen aanhaken bij de fintechontwikkeling. En fintechbedrijven kijken verlekkerd naar klantbestanden en klantinformatie die bij banken liggen.
Krijnsen: "Fintech wordt wel als een bedreiging gezien van de traditionele financiële sector. Maar je kunt ook kijken naar de mogelijkheden die nieuwe technologieën bieden. Oud en nieuw kunnen elkaar versterken. Banken hebben er veel geld en moeite voor over om knappe fintechkoppen aan zich te binden. Ze organiseren bootcamps en investeren in startende bedrijfjes."
]]></description>
      <pubDate>Mon, 3 Oct 2016 17:45:46 +02:00</pubDate>
      <guid isPermaLink="false">http://nos.nl/l/2135773</guid>
    </item>
    <item>
      <title><![CDATA[In België heeft wel elk dorp een ING-bank]]></title>
      <link>http://nos.nl/l/2135771</link>
      <enclosure type="image/jpeg" url="http://nos.nl/data/image/2016/10/03/322629/m.jpg" />
      <description><![CDATA[Nauwelijks tweehonderd meter van elkaar, op het zelfde plein aan de Schuman rotonde in Brussel, zitten twee ING filialen. De situatie is tekenend voor de bank. In heel België zijn er meer dan 1200 filialen. Elk dorp en elk plein heeft er wel één. Nederland ter vergelijking heeft 'slechts' 244 filialen.
De mededeling dat de helft van die filialen dicht gaat is in België ingeslagen als een bom. Extra Journaals, nog net geen noodedities van kranten, maar het land is in rep en roer. De vakbonden roepen direct dat er gestaakt zal worden.
De politiek reageert eveneens geschokt. De minister voor Werk, Kris Peeters (christendemocraat) bereidt de Belgen voorzichtig voor op wat nog komen gaat. Hij sluit nieuwe reorganisaties bij andere banken niet uit. 
De minister wil dat de sector het personeel helpt met een solidariteitsfonds. "We hebben de banken in het verleden geholpen met erg veel geld. Nu moeten de banken hun verantwoordelijkheid nemen en het personeel helpen", aldus de minister.
Ook premier Michel toont zijn solidariteit. Hij heeft vanmiddag gesproken met de betrokken vakbonden en ook hij roept de ING op om de mensen niet zomaar aan de kant te zetten. Ondertussen winden de Belgen zich vooral op over de geldstroom die de laatste jaren van België naar Nederland is gegaan. 
Dividend
De krant Echo berekende dat er in de afgelopen tien jaar ruim 7,2 miljard euro aan dividend richting het Nederlandse moederbedrijf is gegaan. En de afgelopen drie jaar bedroeg het dividend zelfs meer dan 1 miljard euro per jaar.
Voor België betekent de aangekondigde reorganisatie een van de grootste ontslagrondes van de laatste jaren. Recent werden nog 600 mensen ontslagen bij verzekeraar Axa. Ook dat bedrijf sluit de komende tijd veel kantoren. België staat pas aan het begin van de digitale omslag, zo analyseerde minister Peeters de situatie. Hij zal ING in ieder geval niet helpen door de pensioenleeftijd voor ontslagen werknemers te verlagen.
]]></description>
      <pubDate>Mon, 3 Oct 2016 17:37:08 +02:00</pubDate>
      <guid isPermaLink="false">http://nos.nl/l/2135771</guid>
    </item>
    <item>
      <title><![CDATA[Geen asielzoekerscentrum op plek van gedumpte varkenskoppen]]></title>
      <link>http://nos.nl/l/2135769</link>
      <enclosure type="image/jpeg" url="http://nos.nl/data/image/2016/10/03/322616/m.jpg" />
      <description><![CDATA[Er komt geen asielzoekerscentrum op het Esmarkerveld in Enschede, meldt RTV Oost. Het Centraal Orgaan opvang Asielzoekers heeft de opvangplekken niet meer nodig.
Er was in de buurt veel weerstand tegen de bouw. Vorig jaar werden er varkenskoppen op het terrein achtergelaten als protest. Ook was er een demonstratie tegen het azc waarbij enkele mensen de Hitlergroet brachten en ging er een informatiebijeenkomst niet door omdat de veiligheid niet voldoende gegarandeerd kon worden.
Instroom
Volgens de gemeente heeft het COA asielzoekers de aanvraag voor de bouw ingetrokken. De instroom van het aantal asielzoekers is lager dan verwacht. Op meerdere plaatsen in het land gaat de geplande bouw van asielzoekerscentra niet door.
De bouw van het asielzoekerscentrum in Enschede was al meerdere keren uitgesteld vanwege de lage instroom en de hoge kosten van de bouw. Het plan was dat het centrum maximaal tien jaar lang plaats zou moeten bieden aan 600 asielzoekers.
]]></description>
      <pubDate>Mon, 3 Oct 2016 17:26:59 +02:00</pubDate>
      <guid isPermaLink="false">http://nos.nl/l/2135769</guid>
    </item>
    <item>
      <title><![CDATA[Willem II wil relschoppers nooit meer zien]]></title>
      <link>http://nos.nl/l/2135764</link>
      <enclosure type="image/jpeg" url="http://nos.nl/data/image/2016/10/03/322583/m.jpg" />
      <description><![CDATA[Willem II is zo geschokt door de ongeregeldheden van gisteren, dat de voetbalclub het liefst ziet dat de betrokkenen het stadion nooit meer in mogen. Directeur Berry Van Gool heeft geen goed woord over voor de supporters die tijdens de wedstrijd tegen Feyenoord relletjes veroorzaakten op een tribune met voornamelijk ouders en kinderen. 
Van de ongeveer dertig supporters die bij de ongeregeldheden betrokken waren, zijn er inmiddels zeven geïdentificeerd. Zij hebben voorlopig een stadionverbod. Volgens Willem II begint het Openbaar Ministerie een strafrechtelijk onderzoek naar hen.   
De ongeregeldheden begonnen toen een man juichte voor Feyenoord in een vak met Willem II-fans. De Tilburgers gooiden de man over de reling naar een lagere tribune. De man werd 's avonds overigens zelf aangehouden, omdat hij niet luisterde naar de politie. 
Zwarte dag
In een e-mail aan de Willem II-supporters schrijft Van Gool dat hij gisteren een zwarte dag vindt in de geschiedenis van de club, omdat veel kinderen getuige waren van de ongeregeldheden. Die zijn nu mogelijk hun gevoel van veiligheid kwijt, vreest de club. 
Kinderen die last hebben van de gebeurtenissen worden opgeroepen om zich te melden, zodat de club met hen in gesprek kan. Van Gool zegt dat veel supporters gereageerd hebben op de vechtpartijen. Sommigen van hen zijn hun seizoenskaart komen inleveren. 
Genoeg suppoosten
Van Gool roept iedereen die foto- of videomateriaal heeft op om zich te melden bij de club. Willem II heeft ook persfotografen gevraagd om beelden aan de club te geven. 
Volgens Willem II waren er voldoende stewards in het stadion. Om verdere escalatie te voorkomen, werd besloten om tijdens de wedstrijd alleen de relschoppers te verwijderen en niet over te gaan tot het ontruimen van hele vakken.
]]></description>
      <pubDate>Mon, 3 Oct 2016 16:55:59 +02:00</pubDate>
      <guid isPermaLink="false">http://nos.nl/l/2135764</guid>
    </item>
  </channel>
</rss>
