<?xml version="1.0" encoding="UTF-8"?>
<?xml-stylesheet type="text/xsl" media="screen" href="/~d/styles/rss2full.xsl"?><?xml-stylesheet type="text/css" media="screen" href="http://feeds.nos.nl/~d/styles/itemcontent.css"?><rss xmlns:itunes="http://www.itunes.com/dtds/podcast-1.0.dtd" xmlns:atom="http://www.w3.org/2005/Atom" version="2.0">
  <channel>
    <title><![CDATA[NOS Nieuws]]></title>
    <link><![CDATA[http://nos.nl]]></link>
    <description><![CDATA[NOS Nieuws]]></description>
    <language><![CDATA[nl-nl]]></language>
    <copyright><![CDATA[Copyright NOS]]></copyright>
    <pubDate><![CDATA[Mon, 28 Nov 2016 21:36:04 +01:00]]></pubDate>
    <lastBuildDate><![CDATA[Mon, 28 Nov 2016 21:36:04 +01:00]]></lastBuildDate>
    <category><![CDATA[News]]></category>
    <managingEditor><![CDATA[nosonline@nos.nl (NOS Digitale Media)]]></managingEditor>
    
    <atom10:link xmlns:atom10="http://www.w3.org/2005/Atom" rel="self" type="application/rss+xml" href="http://feeds.nos.nl/nosnieuwsalgemeen" /><feedburner:info xmlns:feedburner="http://rssnamespace.org/feedburner/ext/1.0" uri="nosnieuwsalgemeen" /><atom10:link xmlns:atom10="http://www.w3.org/2005/Atom" rel="hub" href="http://pubsubhubbub.appspot.com/" /><image><link>http://www.nos.nl</link><url>http://static.nos.nl/static/global/images/icons/ico_nos.png</url><title>NOS</title></image><item>
      <title><![CDATA[Gouden Windei voor Healthy People-sapje]]></title>
      <link>http://nos.nl/l/2145536</link>
      <enclosure type="image/jpeg" url="http://nos.nl/data/image/2016/11/28/336400/m.jpg" />
      <description><![CDATA[<p>Sapfabrikant Healthy People heeft de twijfelachtige eer het Gouden Windei te hebben gewonnen. Het sapje 'blauwe bosbes en framboos' is volgens voedselwaakhond Foodwatch het meest misleidende product van 2016.</p>
<p>Het drankje bestaat volgens Foodwatch vooral uit goedkope appel- en druivensap en amper uit de beloofde bosbes en framboos. 36 procent van de 24.000 stemmen ging naar het sapje. Volgens Foodwatch zit er in het sap meer suiker dan in cola.</p>
<p>Energiedrankje Red Bull werd tweede, omdat het volgens Foodwatch gepromoot wordt als sportief drankje. "Terwijl in een blikje maar liefst tien suikerklontjes zitten." De derde plaats is voor de drinkyoghurt van Optimel 'Griekse stijl' met de smaak honing/walnoot. Volgens Foodwatch bevat het drankje geen Griekse yoghurt, geen honing en ook geen walnoot.</p>
<h2>Alcoholvrij bier met alcohol</h2>
<p>Buiten de prijzen viel dit jaar het alcoholvrije bier van Jupiler mét alcohol en het volkoren knäckebröd van de Jumbo met minder dan de helft volkorenmeel. Ook de gedroogde kokos van Aldi ("vooral gesuikerde zetmeel-gelatine-blokjes") en de YumEarth Vitamin C Drops, die volgens Foodwatch voor 100 procent uit suiker bestaan, kwamen niet op het podium.</p>
<p>De prijs van vorig jaar ging naar gesuikerde cranberries van Albert Heijn. </p>
]]></description>
      <pubDate>Mon, 28 Nov 2016 21:27:10 +01:00</pubDate>
      <guid isPermaLink="false">http://nos.nl/l/2145536</guid>
    </item>
    <item>
      <title><![CDATA[Wegens vrieskou honderden extra bedden voor daklozen]]></title>
      <link>http://nos.nl/l/2145533</link>
      <enclosure type="image/jpeg" url="http://nos.nl/data/image/2015/04/22/151553/m.jpg" />
      <description><![CDATA[<p>Het Leger des Heils biedt in verband met de kou honderden extra bedden aan daklozen aan. Door heel Nederland heeft de organisatie 568 extra slaapplaatsen ter beschikking gesteld. </p>
<p>Vannacht kan het lokaal -7 graden worden. In november is het sinds 1998 niet meer zo koud geweest.</p>
<p>Een groot deel van de extra bedden gaat naar de grote steden, schrijft persbureau ANP. Rotterdam krijgt er 195 bij en Amsterdam 200. Daar opent het Leger des Heils ook extra opvanglocaties. In kleinere plaatsen worden extra bedden in bestaande opvanglocaties gezet.</p>
<p>Vrijdag besloten de GGD's in de vier grote steden al dat de winteropvang in verband met de kou vanavond opengaat. Normaal gesproken is de opvang in Amsterdam vanaf 1 december open.</p>
]]></description>
      <pubDate>Mon, 28 Nov 2016 21:14:49 +01:00</pubDate>
      <guid isPermaLink="false">http://nos.nl/l/2145533</guid>
    </item>
    <item>
      <title><![CDATA[Experiment op Rotterdams kruispunt mislukt faliekant]]></title>
      <link>http://nos.nl/l/2145532</link>
      <enclosure type="image/jpeg" url="http://nos.nl/data/image/2016/11/28/336396/m.jpg" />
      <description><![CDATA[<p>Een proef om alle fietsers op een kruispunt in Rotterdam tegelijk groen licht te geven, is binnen een mum van tijd afgeblazen. Vrijwel direct reden fietsers op elkaar op de kruising. Niemand raakte gewond, maar het leverde wel een enkel krom wiel op.</p>
<p>De kruising van de Jonker Fransstraat met de Admiraal de Ruyterweg in het centrum van Rotterdam is berucht vanwege de vele ongelukken met fietsers. Vooral met afslaande auto's gaat het geregeld mis. Daarom zag de gemeente wel heil in een idee van D66 en PvdA: alle auto's voor rood laten wachten, en de fietsers allemaal tegelijk groen licht. </p>
<h2>Chaos</h2>
<p>Om 15.00 uur ging de proef van start, met de bedoeling het zes maanden aan te kijken. Maar omdat er acuut chaos ontstond, zette verkeerswethouder Langenberg het experiment al snel stop.</p>
<p>"Het idee blijft goed", zegt Langenberg tegen RTV Rijnmond. "Het is in andere steden succesvol toegepast." De gemeente gaat nu kijken of het kruispunt te ingewikkeld was voor zo'n experiment, of dat de gemeente betere informatie had moeten geven. </p>
]]></description>
      <pubDate>Mon, 28 Nov 2016 20:38:10 +01:00</pubDate>
      <guid isPermaLink="false">http://nos.nl/l/2145532</guid>
    </item>
    <item>
      <title><![CDATA[Gevangene pleegt zelfmoord in Nieuwegein]]></title>
      <link>http://nos.nl/l/2145531</link>
      <enclosure type="image/jpeg" url="http://nos.nl/data/image/2016/11/28/336394/m.jpg" />
      <description><![CDATA[<p>Een gedetineerde heeft zelfmoord gepleegd in de gevangenis in Nieuwegein. Er wordt onderzocht hoe dat kon gebeuren, zegt het ministerie van Veiligheid en Justitie tegen RTV Utrecht.</p>
<p>Er is nog niets bekendgemaakt over de identiteit van de gedetineerde.</p>
<h2>Derde keer</h2>
<p>Het is niet voor het eerst dat het misgaat in de gevangenis van Nieuwegein. In het najaar van 2014 was er ook een zelfmoord en een jaar eerder viel een dode bij een steekincident.</p>
]]></description>
      <pubDate>Mon, 28 Nov 2016 20:11:22 +01:00</pubDate>
      <guid isPermaLink="false">http://nos.nl/l/2145531</guid>
    </item>
    <item>
      <title><![CDATA['Turkse regering duldt geen kritiek, zelfs niet over kinderrechten']]></title>
      <link>http://nos.nl/l/2145529</link>
      <enclosure type="image/jpeg" url="http://nos.nl/data/image/2016/11/28/336393/m.jpg" />
      <description><![CDATA[<p>Ze komen op voor vrouwen, homo’s, kinderen, voor arbeiders of voor mensenrechten in het algemeen. En ze worden een voor een gesloten. Bij de zuiveringen in Turkije liggen nu ook maatschappelijke organisaties (ngo's) zwaar onder vuur. In de afgelopen weken werden honderden van die organisaties per direct verboden.</p>
<p>Volgens de Turkse regering zijn de organisaties een dekmantel voor terroristische activiteiten. Gelieerd aan de Koerdische PKK of de Gülenbeweging. Maar veel van de gesloten organisaties hebben geen idee wat ze verkeerd hebben gedaan. "We hebben niet eens een aanklacht gezien."</p>
<h2>Verzegeld</h2>
<p>Het is vier trappen op in een klein kantoorpand in Ankara. En dan: de voordeur van Gündem Cocuk, een organisatie die opkomt voor kinderrechten. Van de klink naar de deurlijst is een touw gespannen, met halverwege een karton met een zegel erop. Wie de deur opent, verbreekt de zegel en overtreedt de wet.</p>
<p>Gündem Cocuk is op last van de gouverneur van Ankara gesloten, de administratie is meegenomen. "Ze hebben niet alleen ons kantoor gesloten, onze organisatie is totaal opgedoekt. Gündem Cocuk bestaat niet meer", zegt Mehmet Yilmaz, directeur van de organisatie. "We kregen alleen de mededeling dat we dicht zijn, niemand heeft ons een reden gegeven."</p>
<p>Naast werken aan veiliger speelplaatsen, deed Gündem Cocuk mediaprojecten met kinderen, om ze een stem te geven. En de organisatie deed onderzoek en schreef rapporten over het effect van geweld op kinderen. "Natuurlijk zijn we daarin kritisch geweest. Op alle partijen, dus ook op de regering", zegt Yilmaz.</p>
<p>Daar zit volgens hem de echte reden voor de sluiting: "Kritiek wordt kennelijk niet meer geaccepteerd in Turkije. Zelfs niet als het gaat over de rechten van kinderen."</p>
<p>"We hebben een bloedige coup gehad. Daar moet de regering op reageren. We moeten zuiveren," zegt Ilnur Cevik, een naaste adviseur van president Erdogan. "Terreurorganisaties als de PKK en de Gülenbeweging zijn geïnfiltreerd in staatsorganen, media, het zakenleven en ook in de ngo’s. Dat is een grote bedreiging voor Turkije, we moeten dat schoonvegen."</p>
<p>Voor de Turkse regering is het woord 'coup' op dit moment voldoende legitimatie voor alle drastische maatregelen die genomen worden. Ook Cevik ziet weinig reden die maatregelen verder te onderbouwen. "Deze leden van de zogenaamde ‘maatschappelijke organisaties’ zijn erop uit de democratie te ondermijnen, het land te ruïneren. Dat kunnen we niet accepteren."</p>
<p>Cevik zegt dat Gündem Cocuk zijn projecten gebruikt om kinderen in het Koerdische zuidoosten van Turkije te indoctrineren. "Ze vertellen die kleine kinderen dat ze de bergen in moeten gaan om in hun afscheidingsoorlog te vechten, net als hun broers en zussen." Bewijs voor die stelling heeft Cevik niet. "Dat zit in de aanklacht", zegt hij.</p>
<p>Maar voor Gündem Cocuk geldt hetzelfde als voor de meeste sluitingen, ontslagen en arrestaties op dit moment: er is geen aanklacht, er is geen officiële verdenking. Laat staan dat er bewijs is geleverd voor terroristische activiteiten.</p>
<h2>Gemotiveerd</h2>
<p>Directeur Mehmet Yilmaz van Gündem Cocuk vindt het dan ook een absurde verdenking. "Ik ben heel benieuwd naar dat bewijs. Dat is er namelijk niet. Alles wat wij doen is openbaar, ze weten alles over ons, we hebben niets te verbergen. Wij weten zelf dat we helemaal niets met geweld te maken hebben."</p>
<p>De sluitingen van ngo’s en arrestaties van hun medewerkers raakt meer dan alleen de organisaties zelf. Ze zijn ook een signaal naar Turken die er over denken sociaal of maatschappelijk actief te zijn. Wanneer je arrestatie riskeert, denk je wel twee keer na. Ook spreken veel organisaties zich niet meer uit naar het publiek of naar de media.</p>
<p>Voor Yilmaz geldt het omgekeerde: "Sinds de sluiting zijn onze mensen alleen maar extra gemotiveerd," zegt hij, met trots in zijn stem. "We kunnen niet ondergronds gaan, want we moeten het publiek bereiken. Als dat niet mag als Gündem Cocuk, dan maar als individuele activisten. We moeten blijven roepen en schreeuwen en vechten voor de rechten van kinderen."</p>
]]></description>
      <pubDate>Mon, 28 Nov 2016 19:48:45 +01:00</pubDate>
      <guid isPermaLink="false">http://nos.nl/l/2145529</guid>
    </item>
    <item>
      <title><![CDATA[Vastgoedondernemer Eemshaven ontkent omkopen Google-directeur]]></title>
      <link>http://nos.nl/l/2145525</link>
      <enclosure type="image/jpeg" url="http://nos.nl/data/image/2016/11/24/335315/m.jpg" />
      <description><![CDATA[<p>Vastgoedondernemer Rudy S. en zijn vrouw ontkennen dat zij een directeur van Google hebben omgekocht. Dat zei hun advocaat vanmiddag in de rechtszaal. </p>
<p>Volgens het OM hebben de twee tussen 2008 en 2010 een bedrag van 1,7 miljoen euro betaald aan toenmalig Google-directeur Simon Tusha. Hij was verantwoordelijk voor de locaties van datacentra van Google. Het geld was afkomstig van TCN, een bedrijf van S. dat een datacentrum in de Eemshaven bezit.</p>
<p>Justitie denkt dat S. invloed wilde uitoefenen op de uitbreiding van Google binnen dat datacentrum. S. en zijn vrouw worden verdacht van witwassen, omkoping en het verhullen hiervan door valse facturen.</p>
<p>Tusha wordt in de VS vervolgd voor belastingfraude en het aannemen van steekpenningen. Volgens de advocaat van S. is zijn cliënt slachtoffer omdat Tusha met zijn verklaringen de schuld zo veel mogelijk bij hem wil leggen.</p>
]]></description>
      <pubDate>Mon, 28 Nov 2016 19:39:13 +01:00</pubDate>
      <guid isPermaLink="false">http://nos.nl/l/2145525</guid>
    </item>
    <item>
      <title><![CDATA[Russische olieconcerns bevechten elkaar in Amsterdam]]></title>
      <link>http://nos.nl/l/2145524</link>
      <enclosure type="image/jpeg" url="http://nos.nl/data/image/2015/12/24/243335/m.jpg" />
      <description><![CDATA[<p>Het Russische staatsoliebedrijf Rosneft heeft de curator die betrokken was bij het faillissement van olieconcern Yukos Oil omgekocht. Dat zeiden advocaten van Yukos volgens de NRC vandaag voor het gerechtshof in Amsterdam. In Nederland loopt al jaren een procedure over de zeggenschap over het Nederlandse bedrijf Yukos Finance, met bezittingen ter waarde van 800 miljoen euro. </p>
<p>Yukos was tien jaar geleden het grootste olieconcern in Rusland. Het werd geleid door Michail Chodorkovski, een belangrijke tegenstander van president Poetin. De Russische belastingdienst legde Yukos forse belastingaanslagen op, waarna het bedrijf failliet ging en werd verkocht aan onder meer Rosneft.</p>
<p>Uit een overboekingsdocument blijkt volgens de NRC dat de Russische curator Rebgun na het faillissement 90 miljoen dollar kreeg van Rosneft. Volgens advocaten zorgde de Russische regering er heimelijk voor dat Rebgun de activa van Yukos Oil in handen van Rosneft speelde. Later werd Rebgun genomineerd voor een bestuurszetel bij Rosneft. "Een eigenaardige beloning voor een onafhankelijke curator", zei een van de advocaten van Yukos.</p>
<h2>Gemanipuleerde rechtsgang</h2>
<p>Vorige week schreef de NRC over processtukken in een andere rechtszaak in Nederland tussen de twee olieconcerns. Rosneft zou in Armenië vonnissen hebben gefabriceerd om de rechtsgang in Nederland te manipuleren. Het Amsterdamse hof zou in 2011 op basis van een gemanipuleerd vonnis hebben geoordeeld dat Rosneft moest worden erkend als aandeelhouder van Yukos in Armenië.</p>
]]></description>
      <pubDate>Mon, 28 Nov 2016 19:36:31 +01:00</pubDate>
      <guid isPermaLink="false">http://nos.nl/l/2145524</guid>
    </item>
    <item>
      <title><![CDATA[Stavanger: teloorgang van een Noorse oliestad]]></title>
      <link>http://nos.nl/l/2145523</link>
      <enclosure type="image/jpeg" url="http://nos.nl/data/image/2016/11/28/336378/m.jpg" />
      <description><![CDATA[<p>Decennialang was de Noorse oliestad Stavanger een luxe-oord van de allerrijksten. Maar sinds vorig jaar de prijzen voor ruwe olie begonnen te dalen, kampen inwoners uit de regio met faillissementen, werkloosheid en leegloop. Vooral de generatie "oliejongeren" baart zorgen: "Ze zijn opgegroeid in rijkdom en hebben nooit tegenslag of concurrentie ondervonden", zegt de woordvoerder van de Noorse werkgeversorganisatie. Zijn advies aan jongeren: "Reis weg uit deze provincie."</p>
<p>Emil Heimdal staat met Franse baret voor een zalmroze pand in het centrum van Stavanger. Het was zijn levenswerk: een chique, peperduur Frans restaurant. Geliefde stamplaats van zakenmensen uit de olie-industrie. Een restaurant waarin alleen het beste van het beste goed genoeg was. Elke vork, wijnkaraf en glas afkomstig van bekende designers. </p>
<p>Heimdal: "Onze borden hebben we speciaal laten ontwerpen door Versace, in samenwerking met de Duitse designer Rosenthal. Een one-time-only-opdracht in de kleuren paars en goud. Achteraf hoorde ik pas hoe bijzonder dat was." </p>
<p>Toen de olieprijzen kelderden, werd het stiller in het restaurant. Nu is het failliet en heeft Heimdal de sleutels moeten overdragen. Het Versace-servies is, na een spontaan georganiseerde rommeltjesmarkt, aan "le peuple" verkocht.</p>
<p>In het centrum van Stavanger wisselen lege ruimtes met borden "te koop" of "te huur" elkaar af. Bij een bekende kledingwinkel, ook failliet, kun je nauwelijks meer naar binnen kijken omdat de ramen te vies zijn. Iedereen ondervindt de oliecrisis aan den lijve, maar weinig inwoners willen er hardop over praten. "Het is alsof we dan onze eigen ondergang onderschrijven", zegt de eigenaresse van een juwelierswinkel, die anoniem wil blijven.</p>
<p>Natuurlijk heeft ze minder klanten, vertelt ze. Daarom liggen er nu voornamelijk goedkopere sieraden in de etalage, in de hoop om klanten binnen te halen. Dat lukt maar matig. Maar ze mag niet klagen en wijst in de richting van een rij échte dure juwelierswinkels, een paar honderd meter verderop. "Daar werden horloges van meer dan een ton verkocht. In dat soort winkels hebben ze het pas echt moeilijk."</p>
<p>Vriendelijk biedt ze aan om de namen van de dure winkels op haar visitekaartje te schrijven. Maar dan bedenkt ze zich en pakt een gele memo om op te schrijven. "Vertel ze niet dat je het van mij hebt", voegt ze er met een verontschuldigend lachje aan toe.</p>
<p>De problemen in de stad zijn taboe. "Dat komt omdat we tot nu toe geen werkloosheid kenden", zegt Svein Olav Simonsen, woordvoerder van de Noorse werkgeversorganisatie. "We waren de regio in Noorwegen waar iedereen werk had. Als je geen baan had, dan was er echt iets aan de hand." </p>
<p>Nu is de werkloosheid met 5,5 procent relatief hoog voor Noorse standaarden. Maar het is vooral de jongerenwerkloosheid van 10 procent die zorgen baart. "Het beste wat jongeren kunnen doen, is verhuizen en ergens anders werk zoeken. In andere delen van Noorwegen of in het buitenland."</p>
<p>Bij de lange rijen met taxi's op het vliegveld is het een advies voor dovemansoren. "Ik denk niet dat ik ergens anders werk krijg", zegt de 26-jarige Mebrahtom Haile, die als 14-jarige met zijn familie vanuit Eritrea naar Noorwegen kwam.</p>
<p>Klanten zijn er weinig en daarom is er geen enkele beweging meer in de rijen taxi's. Haile maakt nu dagen van 07.00 tot 22.00 uur om rond te komen. "Ik heb drie kinderen", legt hij uit, terwijl hij een foto van twee jongens en een meisje met kerstmuts op z'n mobiele telefoon laat zien. "Het worden kleine cadeautjes dit jaar, maar ik zorg wel dat ze wat krijgen", lacht hij.</p>
<p>De situatie voor taxichauffeurs zal niet snel verbeteren. Bij het Noorse oliebedrijf Statoil hebben ze de taxihalte zelfs weggehaald. Mannen in pak die van het vliegveld komen, zie je de air-shuttle naar het centrum van de stad nemen. Een buskaartje kost zo'n 9 euro. Haile: "Ja, dat is nou eenmaal veel goedkoper."</p>
]]></description>
      <pubDate>Mon, 28 Nov 2016 19:35:28 +01:00</pubDate>
      <guid isPermaLink="false">http://nos.nl/l/2145523</guid>
    </item>
    <item>
      <title><![CDATA[Metaalwerkers bang dat 'Polen onze banen inpikken']]></title>
      <link>http://nos.nl/l/2145522</link>
      <enclosure type="image/jpeg" url="http://nos.nl/data/image/2016/11/28/336377/m.jpg" />
      <description><![CDATA[<p>Metaalwerkers in de maritieme industrie zijn ongerust. Ze vrezen voor hun banen nu er steeds meer flexwerkers uit het buitenland worden ingehuurd. In de regio Drechtsteden zijn alleen al de afgelopen maand duizend banen verdwenen en daarmee lijkt het bloedbad in de sector nog niet voorbij.  </p>
<p>Een paar honderd werknemers kwamen daarom naar een manifestatie in Alblasserdam om hun ongerustheid te tonen.</p>
<h2>'Buitenlandse kentekens'</h2>
<p>"Je ziet het al op het parkeerterrein aan de kentekenplaten", zegt een van hen. "Vooral buitenlandse kentekens van mensen die in de toekomst onze banen gaan innemen."</p>
<p>"Zij komen werken voor 7 euro per uur netto. Daar kunnen wij niet voor komen", zegt een ander. "Ik geef ze groot gelijk", zegt een derde spreker. "Ze komen hier ook om te eten, toch?  Iedereen moet eten. We kunnen niet alleen de schuld geven aan deze mensen." </p>
<h2>Beschermen</h2>
<p>Volgens deze metaalarbeider maken de werkgevers graag gebruik van deze buitenlandse flexwerkers omdat ze geen gezin hebben. "Wij willen na ons werk naar huis, naar ons gezin. Zij vinden het geen probleem om maandenlang 12 of 13 uur per dag te draaien. Overwerk, daar zeggen ze geen nee tegen. Wij zeggen: nee, we doen het niet. Het is dus veel makkelijker om met uitzendkrachten te werken."</p>
<p>Een oplossing voor dit probleem hebben ze niet. Eigenlijk verwijzen ze allemaal naar de overheid. "De regering moet ingrijpen" en "de overheid moet ons beschermen", wordt er gezegd. Ook de vakbonden FNV en CNV willen dat werkgevers en politici ervoor zorgen dat oneerlijke concurrentie op lonen met buitenlandse uitzendkrachten wordt aangepakt.</p>
<p>Minister Asscher van Sociale Zaken en Werkgelegenheid lijkt daarin mee te gaan. Ook hij wil de oneerlijke concurrentie op de arbeidsmarkt aanpakken, zegt hij. "We willen geen goedkope arbeidskrachten die alleen hier naartoe gehaald worden om de lonen te drukken. Dat zal Europa moeten veranderen."</p>
<h2>Geen oplossing</h2>
<p>Volgens de werkgeversorganisatie in de staal doen de bedrijven niets verkeerd. "Alles gebeurt binnen het wettelijk kader", zegt een woordvoerder van FME. "Maar wij delen de zorgen van de werknemers als het gaat over de werkgelegenheid. Het probleem is vooral dat er momenteel simpelweg te weinig werk is. Verder is het begrijpelijk dat bedrijven ook werken met flexibele krachten, ze zitten in een markt die op en neer gaat. Dan wil je ook met je personeel deels flexibel zijn". </p>
<p>Een oplossing lijkt er dus niet direct te zijn. Had deze manifestatie dan wel zin? "Zo kunnen we in ieder geval laten horen dat we het er niet mee eens zijn."</p>
]]></description>
      <pubDate>Mon, 28 Nov 2016 19:20:39 +01:00</pubDate>
      <guid isPermaLink="false">http://nos.nl/l/2145522</guid>
    </item>
    <item>
      <title><![CDATA[Canadese premier niet naar afscheid 'legendarische' Castro]]></title>
      <link>http://nos.nl/l/2145521</link>
      <enclosure type="image/jpeg" url="http://nos.nl/data/image/2016/11/28/336376/m.jpg" />
      <description><![CDATA[<p>Weer heeft een belangrijke leider afgezegd voor de herdenkingsceremonie van de overleden Cubaanse dictator Fidel Castro. Na de Russische president Poetin, heeft nu ook de Canadese premier Justin Trudeau laten weten niet te gaan.</p>
<p>Trudeau kwam onder vuur te liggen vanwege zijn commentaar op Castro's dood. Hij noemde hem een leider die larger than life was en zijn volk meer dan een halve eeuw diende. </p>
<p>Castro was een legendarische revolutionair en redenaar, die het onderwijs en de gezondheidszorg verbeterde, aldus Trudeau. Hij zweeg over de mensenrechtenschendingen en het monddood maken van politieke tegenstanders door Castro. Dat werd hem niet in dank afgenomen. Of zijn opmerkingen ook de reden zijn dat hij niet gaat, is niet bekend.</p>
<h2>Vervanger</h2>
<p>Gouverneur-generaal David Johnston, die de Britse koningin Elizabeth in Canada vertegenwoordigt, zal op verzoek van Trudeau naar de herdenkingsbijeenkomst gaan. </p>
<p>Fidel Castro overleed vrijdag op 90-jarige leeftijd. Hij is al gecremeerd. De urn wordt zondag bijgezet op een begraafplaats in Santiago. </p>
]]></description>
      <pubDate>Mon, 28 Nov 2016 19:19:50 +01:00</pubDate>
      <guid isPermaLink="false">http://nos.nl/l/2145521</guid>
    </item>
    <item>
      <title><![CDATA[Proftennisser Robin Haase moet getuigen in zaak-Everink]]></title>
      <link>http://nos.nl/l/2145520</link>
      <enclosure type="image/jpeg" url="http://nos.nl/data/image/2016/06/27/294580/m.jpg" />
      <description><![CDATA[<p>Proftennisser Robin Haase is als getuige opgeroepen in de rechtszaak tegen Mark de J. De J. wordt verdacht van de moord op zakenman Koen Everink en is de vroegere coach van Haase. Vandaag was er een regiezitting voor de rechtbank in Utrecht. Het OM kwam daar ook met nieuw bewijs tegen De J. </p>
<p>Everink werd begin maart dood gevonden in zijn huis in Bilthoven. Hij was doodgestoken. Justitie denkt dat De J. hem heeft vermoord, vanwege een gokschuld die hij had bij de zakenman. Zijn advocaat hoopt dat Haase meer kan vertellen over de gokverslaving van De J. </p>
<p>De advocaat wilde volgens RTV Utrecht meer getuigen horen, onder wie de dochter van Everink. Het OM wees dat verzoek af. "Het gaat voor de dochter om een zeer traumatische ervaring. Ook vanwege haar jonge leeftijd."</p>
<h2>Nieuw bewijs</h2>
<p>Het Openbaar Ministerie presenteerde ook nieuw bewijs. Zo zou De J. voorafgaand aan de moord een vuurwapen met demper hebben willen regelen. Een getuige heeft dat tegen het OM gezegd. Verder zou een dna-spoor op het mes waarmee Everink werd vermoord naar de verdachte wijzen. </p>
<p>In de maanden voor de dood van Everink heeft De J. op zijn iPad zoektermen gebruikt als 'fatale messteek' en 'plaats hart in lichaam'. Ook heeft hij websites bezocht waarop horloges worden verhandeld, en gezocht op het merk van het horloge van Everink. Eerder werd al bekend dat het peperdure horloge van Everink is teruggevonden bij de zus van De J.</p>
<h2>Voorarrest verlengd</h2>
<p>De J. ontkent dat hij de moord heeft gepleegd. Hij geeft wel toe dat hij op de dag van de moord bij Everink thuis is geweest. Daarna is hij naar eigen zeggen ontvoerd door vier mannen, die de moord op Everink zouden hebben gepleegd.</p>
<p>De rechtbank heeft bepaald dat De J. vast blijft zitten tot de inhoudelijke behandeling van zijn rechtszaak begint. Volgens de rechter zijn de verdenkingen zo zwaar, dat zijn voorarrest moet worden verlengd. De volgende regiezitting is eind januari.</p>
]]></description>
      <pubDate>Mon, 28 Nov 2016 19:17:37 +01:00</pubDate>
      <guid isPermaLink="false">http://nos.nl/l/2145520</guid>
    </item>
    <item>
      <title><![CDATA[Paralympische sporters nu ook langs bij Rutte]]></title>
      <link>http://nos.nl/l/2145517</link>
      <enclosure type="image/jpeg" url="http://nos.nl/data/image/2016/11/28/336374/m.jpg" />
      <description><![CDATA[<p>Ruim twee maanden na de Paralympische Spelen in Rio de Janeiro zijn de medaillewinnaars ontvangen door premier Rutte. De sporters gingen kort na de Spelen al eens langs bij vicepremier Asscher, koning Willem-Alexander en prinses Margriet, maar een ontmoeting met Rutte liet nog even op zich wachten.</p>
<p>De premier had in september geen tijd voor de atleten en vond het jammer dat hij er toen niet bij kon zijn. </p>
<p>"Jullie huldiging was op dezelfde dag dat de Algemene Beschouwingen plaatsvonden", zei hij. "Ik had eerst gedacht: ik ga er gewoon een uurtje uit en dan weer terug. Maar dat leidde echt tot een opstand in de Kamer."</p>
<p>Verder noemde hij het bijzonder om goudenmedaillewinnaars kort na hun prestatie aan de lijn te hebben. "Voor jullie was het topsport. Voor mij slaaponderbreking", grapte hij.</p>
]]></description>
      <pubDate>Mon, 28 Nov 2016 18:43:30 +01:00</pubDate>
      <guid isPermaLink="false">http://nos.nl/l/2145517</guid>
    </item>
    <item>
      <title><![CDATA[Het dilemma bij liquidatiezaak: ingrijpen of laten gebeuren voor bewijs]]></title>
      <link>http://nos.nl/l/2145515</link>
      <enclosure type="image/jpeg" url="http://nos.nl/data/image/2016/11/28/336295/m.jpg" />
      <description><![CDATA[<p>Dat de acht zware criminelen in staat waren om iemand om te brengen, stond voor de rechter vast. Alles stond klaar om het te doen: snelle gestolen auto's, een enorme hoeveelheid wapens, allerlei spionageapparatuur en doelwitten. Toch legde de rechter in Amsterdam vanmiddag fors lagere celstraffen op dan tegen de zogenoemde 'liquidatiebende' was geëist. </p>
<p>Hoewel justitie denkt dat de mannen plannen hadden om andere criminelen dood te schieten, is er te weinig bewijs dat ze daarvoor ook concrete voornemens hadden.</p>
<p>Het OM zat in deze zaak in een duidelijke spagaat, vertelt justitieredacteur Remco Andringa in het radioprogramma Nieuws &amp; Co. Omdat vermoed werd dat de acht mannen liquidaties planden, werden ze opgepakt en vastgezet. "Als ze de groep langer in de gaten hadden gehouden, waren ze misschien wel getuige geweest van een concrete liquidatiepoging, en dan was het bewijs er wel", zegt Andringa. "Maar goed, dat durfde het OM niet aan."</p>
<h2>Ingrijpen</h2>
<p>Officier van justitie Jirko Patist zegt dat altijd moeilijk te bewijzen valt wat er in de toekomst misschien gaat gebeuren. "We willen niet dat er mensen worden doodgeschoten. Dus moesten we een risico nemen en op het moment ingrijpen dat het nog veilig was."</p>
<p>De rechtbank erkende dat de groep was opgericht om moorden te kunnen plegen. Ze hadden zware wapens en hielden andere criminelen met spionageapparatuur in de gaten, maar duidelijke liquidatieplannen zijn niet boven tafel gekomen. Het zou ook kunnen dat ze hun slachtoffers wilden bedreigen, afpersen of gijzelen, stelde de rechter.</p>
<h2>Lachen</h2>
<p>En dus klonken vandaag in de rechtbank in Amsterdam 'slechts' straffen van drie tot acht jaar cel. Een forse tegenvaller voor het OM, zegt Andringa. "Het klonk zelfs alsof de rechtbank het haast jammer vond dat het geen zwaardere straffen kon opleggen, omdat alles rond deze mannen doordrenkt is van zware criminaliteit."</p>
<p>En de verdachten? "Die liepen glimlachend de zaal uit. Ze waren duidelijk in hun nopjes met acht jaar cel in plaats van zestien jaar", zegt Andringa.</p>
<p>Christian Flokstra, advocaat van een van de verdachten, vindt het terecht dat het voorbereiden van liquidaties niet bewezen is. "Wij betwijfelen ook of het oogmerk van de organisatie wel was om moorden te plegen."</p>
]]></description>
      <pubDate>Mon, 28 Nov 2016 18:27:26 +01:00</pubDate>
      <guid isPermaLink="false">http://nos.nl/l/2145515</guid>
    </item>
    <item>
      <title><![CDATA[Coentunnel weer open na autobrand en ongelukken]]></title>
      <link>http://nos.nl/l/2145514</link>
      <enclosure type="image/jpeg" url="http://nos.nl/data/image/2016/11/28/336364/m.jpg" />
      <description><![CDATA[<p>De Coentunnel (A10) richting Zaanstad is tijdens de avondspits afgesloten geweest vanwege een brandende auto in de tunnelbuis. Automobilisten moesten volgens de VID de tunnel via de nooduitgang verlaten en hun auto laten staan. Het leidde tot een lange file.</p>
<p>Aan het eind van de spits werd de tunnel vrijgegeven, maar toen gebeurden er bij de Coentunnel weer twee ongelukken. Daarop werd de tunnel opnieuw afgesloten. Pas rond 20.00 uur waren alle problemen verholpen.</p>
]]></description>
      <pubDate>Mon, 28 Nov 2016 18:26:07 +01:00</pubDate>
      <guid isPermaLink="false">http://nos.nl/l/2145514</guid>
    </item>
    <item>
      <title><![CDATA[Tot acht jaar cel geëist tegen drugsbende rond Satudarah-baas]]></title>
      <link>http://nos.nl/l/2145512</link>
      <enclosure type="image/jpeg" url="http://nos.nl/data/image/2016/11/28/336362/m.jpg" />
      <description><![CDATA[<p>Voor de rechtbank in Breda zijn jarenlange celstraffen geëist tegen leden van een drugsbende die volgens justitie werd geleid door de top van motorclub Satudarah. Tegen Satudarah-president Angelo M. werd vijf jaar cel geëist. De zwaarste eis, van acht jaar, werd uitgesproken tegen de tweede man van Satudarah, die als 'laborant' drugs zou hebben vervaardigd.</p>
<p>In de zaak staan veertien verdachten terecht. Ze zouden een bende vormen die in 2011 werd opgerold bij een grote politieactie in Tilburg en Weert. Daarbij werd in Tilburg onder meer een raketwerper gevonden.</p>
<p>Satudarah-broers</p>
<p>Angelo M. is aangeklaagd voor onder meer het leiden van een criminele organisatie, vuurwapenbezit en witwassen. Verder eist justitie 300.000 euro van hem. Dat bedrag zou M. in de onderwereld hebben verdiend.</p>
<p>Vice-president Björn E. was volgens het OM de belangrijkste schakel in de bende. Volgens politiebronnen stond hij bekend als een 'zeer goede laborant'. Hij reageerde volgens Omroep Brabant verbaasd op de eis van acht jaar.Leveranciers uit LitouwenTijdens het proces stond ook een groep mannen uit Litouwen voor de rechter. Volgens justitie vormden zij een aparte drugsbende, die vanuit Weert werkte. Zij zouden de chemische stoffen hebben geleverd waarmee de Tilburgse bende drugs kon maken. De hoogste strafeis tegen de Litouwers was twee jaar cel.</p>
<p>De verdediging komt overmorgen aan het woord. Op zijn vroegst tegen Kerst wordt een uitspraak verwacht.</p>
]]></description>
      <pubDate>Mon, 28 Nov 2016 18:16:29 +01:00</pubDate>
      <guid isPermaLink="false">http://nos.nl/l/2145512</guid>
    </item>
    <item>
      <title><![CDATA[Honderden Canadese militairen aangerand door collega's]]></title>
      <link>http://nos.nl/l/2145510</link>
      <enclosure type="image/jpeg" url="http://nos.nl/data/image/2016/11/28/336360/m.jpg" />
      <description><![CDATA[<p>Bijna duizend Canadese militairen zijn de afgelopen twaalf maanden het slachtoffer geworden van seksueel geweld en ongewenste intimiteiten. Meer dan een kwart van de vrouwelijke militairen is ooit in hun carrière aangerand, zegt het Canadese bureau voor de statistiek.</p>
<p>Het bureau onderzocht de situatie, omdat het Canadese leger al langer een reputatie heeft van vijandigheid en agressie tegen vrouwen en homoseksuelen.</p>
<p>De legertop begon vorig jaar een campagne om een eind te maken aan intimidatie en seksueel geweld, maar de Canadese stafchef generaal Jonathan Vance erkent dat die campagne nog weinig effect lijkt te hebben. Hij noemt de uitkomst van het onderzoek "ontnuchterend, maar niet echt verrassend".</p>
<h2>Uitbannen</h2>
<p>Vance vindt de seksuele mores een wezenlijk probleem voor de Canadese strijdkrachten. "We weten ervan en proberen het aan te pakken. Door deze nieuwe cijfers ben ik meer dan ooit gemotiveerd om dit gedrag en de schuldigen uit het leger te bannen."</p>
<p>Het statistisch bureau becijferde dat aanranding en seksuele intimidatie binnen de strijdkrachten bijna twee keer zo veel voorkomt als in andere werkkringen. 840 militairen zeggen dat ze het afgelopen jaar te maken hadden met "ongewenste seksuele aanrakingen", 150 militairen zijn aangerand en 110 militairen klaagden over andere ongewenste seksuele handelingen.</p>
<h2>Hogere rang</h2>
<p>Ongeveer 15 procent van de Canadese strijdkrachten is vrouw en de meeste klachten kwamen van vrouwelijke militairen. 49 procent zei dat de dader een collega met een hogere rang was. Bij mannen die seksueel geweld of intimidatie meldden, waren de daders voornamelijk militairen in dezelfde rang.</p>
<p>Acht op de tien ondervraagde Canadese militairen zijn het afgelopen jaar ook getuige of doelwit geweest van ongepaste seksuele opmerkingen, toespelingen, beledigingen en grappen, zeggen de onderzoekers.</p>
]]></description>
      <pubDate>Mon, 28 Nov 2016 18:04:36 +01:00</pubDate>
      <guid isPermaLink="false">http://nos.nl/l/2145510</guid>
    </item>
    <item>
      <title><![CDATA[OM staakt verzet tegen publicatie Holleeder-stukken]]></title>
      <link>http://nos.nl/l/2145509</link>
      <enclosure type="image/jpeg" url="http://nos.nl/data/image/2016/11/28/336359/m.jpg" />
      <description><![CDATA[<p>Het Openbaar Ministerie heeft geen problemen meer met publicaties van verklaringen uit de zaak tegen Willem Holleeder, omdat veel van de informatie uit die processen-verbaal in het boek van zijn zus Astrid staat. </p>
<p>Op internet verschenen in april processen-verbaal uit de zaak tegen Holleeder. In de stukken stonden verhoren van de zussen van Holleeder en zijn ex-vriendin Sandra den Hartog. Het OM tekende toen bezwaar aan, omdat de stukken schadelijk zouden zijn voor het onderzoek en voor de privacy van betrokkenen. De rechter was het daarmee eens en verbood de openbaarmaking.</p>
<h2>Judas</h2>
<p>Astrid Holleeder bracht begin deze maand haar boek Judas uit. Daarin vertelt ze over haar jeugd, de gewelddadige familie en het leven met haar oudste broer Willem. De eerste druk was in één dag uitverkocht. </p>
]]></description>
      <pubDate>Mon, 28 Nov 2016 17:59:06 +01:00</pubDate>
      <guid isPermaLink="false">http://nos.nl/l/2145509</guid>
    </item>
    <item>
      <title><![CDATA[RTL neemt 'hulpprogramma's' onder de loep]]></title>
      <link>http://nos.nl/l/2145508</link>
      <enclosure type="image/jpeg" url="http://nos.nl/data/image/2016/11/24/335399/m.jpg" />
      <description><![CDATA[<p>RTL gaat uitzoeken of deelnemers aan zijn hulpprogramma's goed worden behandeld. De zenderorganisatie heeft dat toegezegd aan staatssecretaris Dekker, zei hij in een debat over de mediabegroting. Aanleiding is de berichtgeving van NRC Handelsblad over RTL-programma's over mensen in psychische nood. </p>
<p>Het Kamerdebat ging aanvankelijk over het functioneren van de Publieke Omroep, maar de SP en D66 begonnen over het commerciële RTL. Uit de NRC-artikelen zou blijken dat RTL misbruik maakt van kwetsbare mensen. </p>
<h2>Angst en dwang</h2>
<p>Deelnemers aan het programma Geef mij nu je angst zouden strikt geheime contracten moeten tekenen en afhakers zouden een forse boete krijgen.  Ook staat volgens NRC in de contracten dat de deelnemers, die met angst- en dwangstoornissen kampen, niet zonder toestemming met de pers mogen praten of zich negatief mogen uitlaten over het programma en de therapie die ze moeten volgen. </p>
<p>Dekker zei dat hij er vertrouwen in heeft dat er snel duidelijkheid komt. Volgens hem is RTL "heel betrokken bij de gevoelens van Nederland". Hij wees er wel op dat RTL niet onder Nederlands toezicht staat, omdat de zenders strikt genomen Luxemburgs zijn. RTL is bovendien vrij om contracten af te sluiten.</p>
<p>SP-Kamerlid Van Dijk is tevreden over de toezegging van RTL om de Tweede Kamer binnenkort te informeren. </p>
]]></description>
      <pubDate>Mon, 28 Nov 2016 17:48:02 +01:00</pubDate>
      <guid isPermaLink="false">http://nos.nl/l/2145508</guid>
    </item>
    <item>
      <title><![CDATA[Make-uptips om blauw oog te verbergen leiden tot ophef in Marokko]]></title>
      <link>http://nos.nl/l/2145507</link>
      <enclosure type="image/jpeg" url="http://nos.nl/data/image/2016/11/28/336358/m.jpg" />
      <description><![CDATA[<p>Geen tips om puistjes of wallen te verbergen met make-up, maar om een blauw oog te verdoezelen. Het Marokkaanse televisieprogramma Sabahiyat liet afgelopen vrijdag zien hoe mishandelde vrouwen dat het best kunnen doen. En daar reageerden veel Marokkanen allesbehalve enthousiast op. </p>
<p>De figurante met een blauw oog - dat overigens niet echt was - kreeg van de visagiste verschillende tips om de verwonding netjes weg te werken. "We hopen dat deze make-uptips je helpen weer verder te gaan met je dagelijkse leven", werd er aan het einde van de make-upsessie gezegd.</p>
<h2>'Iedereen boos'</h2>
<p>"De uitzending heeft tot ontzettend veel ophef geleid. Iedereen was boos", vertelt NOS-correspondent Sjoukje Rietbroek. Inmiddels heeft de zender wel excuses aangeboden, zowel live op televisie als op Facebook. "Jong en oud was het erover eens: zo pak je huiselijk geweld niet aan."</p>
<p>Volgens zender Channel 2M was de uitzending "niet in lijn met de redactionele richtlijnen" en worden er stappen genomen tegen de mensen die er verantwoordelijk voor waren.</p>
<p>In Marokko komt huiselijk geweld vaak voor. "Het grote probleem is het taboe dat eromheen hangt", vertelt Rietbroek. "Vrouwen trekken hier niet zo snel aan de bel en doen dus weinig aangifte. Daarom is het niet bekend hoeveel vrouwen er daadwerkelijk mishandeld worden."</p>
<p>Volgens Rietbroek zijn er ook mensen die het televisie-item anders hebben opgevat. "Zij zeggen dat mishandeling zo'n groot taboe is, dat dit misschien een manier is om het te doorbreken." Volgens hen kunnen deze make-upadviezen wellicht leiden tot minder isolatie. Mishandelde vrouwen kunnen zich daardoor meer op hun gemak voelen buitenshuis.</p>
<p>Wat de werkelijke gedachte achter het programma ook is: volgens Rietbroek hebben mensen zich nog nooit zo hard uitgesproken tegen mishandeling.</p>
]]></description>
      <pubDate>Mon, 28 Nov 2016 17:45:10 +01:00</pubDate>
      <guid isPermaLink="false">http://nos.nl/l/2145507</guid>
    </item>
    <item>
      <title><![CDATA[Protest in India na afschaffing roepie-briefjes]]></title>
      <link>http://nos.nl/l/2145506</link>
      <enclosure type="image/jpeg" url="http://nos.nl/data/image/2016/11/28/336354/m.jpg" />
      <description><![CDATA[<p>Tienduizenden mensen in India protesteren tegen de afschaffing van twee veelgebruikte bankbiljetten eerder deze maand. Ze vinden dat de omstreden maatregel van premier Modi grote gevolgen heeft voor hun dagelijks leven. </p>
<p>Oppositiepartijen spreken van "een dag van woede", schrijft de BBC. Onder meer in de miljoenensteden Kolkata, Mumbai, Bangalore, Lucknow en de hoofdstad New Delhi gaan mensen de straat op. Ze verbranden Modi-poppen en zwaaien met bundels waardeloos geworden geld.</p>
<p>"We protesteren tegen deze financiële noodtoestand", zegt Manish Tiwari van de politieke partij Indian National Congress. "Mensen uit het hele land ondervinden zware problemen vanwege dit illegale besluit."</p>
<p>Bijna drie weken geleden maakte Modi bekend dat de biljetten van 500 (7 euro) en 1000 (14 euro) roepie verdwijnen. Naar schatting bestaat zo'n 86 procent van alle cash uit deze biljetten. India is een land waar 90 procent van alle transacties contant wordt gedaan. Van de ruim 1,2 miljard inwoners heeft slechts een klein deel een bankrekening.</p>
<p>De anti-corruptiemaatregel, bedoeld om zwart geld aan te pakken, zorgde voor een stormloop op banken. Mensen stonden uren in de rij om geld om te wisselen. Ze krijgen er nieuwe 500- en 2000-roepie-briefjes voor terug. "Ik denk dat je deze operatie kunt vergelijken met het in één klap uit de roulatie nemen van alle 20- en 50-eurobiljetten", zei correspondent Joeri Boom.</p>
<h2>Armeren</h2>
<p>Er is per bank een beperkt bedrag dat dagelijks omgeruild kan worden. Mensen met een laag inkomen geven als gevolg daarvan minder uit aan voedsel en kleding om te voorkomen dat hun beperkte geldvoorraad sneller opraakt dan ze kunnen aanvullen. De armeren hebben geen bankrekening om op terug te vallen en zitten naar verhouding met veel waardeloos geworden biljetten. Ook toeristen hadden last van de maatregel.</p>
]]></description>
      <pubDate>Mon, 28 Nov 2016 17:32:08 +01:00</pubDate>
      <guid isPermaLink="false">http://nos.nl/l/2145506</guid>
    </item>
  </channel>
</rss>
